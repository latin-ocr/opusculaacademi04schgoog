55

 

Aristophanis aetate lectum esse dicemus, quam τάξεις, ἀρετὰς, ὁπλῖ-
σεις ἀνδρῶν, quod haec sola eodem loco ab eo memorantur? Sed
ne hoc quidem pro certo affirmari posse arbitror, ab illo exmplo
plumbeo, quod Pausanias memorat, hanc ephemeridem abfuisse, quem-
admodum nonnulli ex verbis eius coniecerunt ¹ ⁰): γέγραπται d' ἐν
αὐτῷ τὰ Ἔργα, omissa mentione Dierum. Nam potuit sane bac ο
breviore designatione uti a potiore carminis parte, cuius si hanc po-
stremam, de diebus, quae constat versibus mplius sexaginta, abesse ab
illo exemplo vidisset, disertam rei mentionem non minus eum facturum
fuisse crediderim, quam prooemii in illo exemplo non scripti. Saltem ’
dubitare licebit: neque certior res fiet altero argumento, quum ephe-
meridem illam a Boeoto poeta propterea abiudicandam esse aiunt,‘
quod Apollo in ea septimo die Thargelionis natus esse dicatur: nam
Deliorum hanc opinionem, non Boeotorum fuisse. Atqui Thargelionem
haec ephemeris non nominat, sed septimum diem simpliciter: ἑβδο- .
μαγενῆ autem Apollinem, h. e. septimo mensis die natum, non modo
Delii, sed omnes Graeci dixisse videntur, quamvis de mense dissenti-
rent, velut Iones Tbargelionem, Delphi Bysium, alii alios nominan-
tes20). -— Sed quoniam mensium iniecta mentio est, tangam statim ⁴
alterum locum a recentioribus criticis quum aliam oh causam, tum·
propter mensis nomen non Boeoticum sed Ionicum, Lenaeonem, in ,
suspicionem vocatum. Legitur hoc nomen mensis hiberni in verbosa
brumalium frigorum descriptione, quam multi vehementer improbant
et a reliqui carminis tenore nimium quantum abhorrere iudicant, alii
contra aut defendunt autetiam laudant. Atque hi quidem illam de
Lenaeone offensionem aut sic removent, ut non mirum esse dicant, si,
qui dialecto utatur Ionica, idem etiam mensis nomen lonicum usurpet, 13
aut ut antiquissimis temporibus alia quam postea mensium nomina
apud Boeotos in usu fuisse sumant, aut denique ut Hesiodum lonico
nomine, propterea uti maluisse statuant, quod magis hoc quam Boeo-
ticum apud ceteros Graecos notum esse videret21). Ego vero nullam

19) Goettling. l. l. et p. nvn, Cf. Beyer. p. 6.

20) De Bysio vid. Plutarch. quaest. gr. c. 93 respondere-is mensis Elaphebo-
lieni‚ non Thnrgelioni videtur. cf. Hermann. griech. Monatsk. p. 6⁰, et de Apol·
line ἱβδομαγενεῒ qu. cit. id. Antiquitt. sacr. ὅ 44 not. 5. et Blomfleld. nd. Aeschyl-
Sept. ctr. Theb. gloss. v. 801.

< 21) Vid. Lennep. comment. p. 113. voubehr. p. 69.

