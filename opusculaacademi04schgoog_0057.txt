 

 

‚DE VETERUM cnmcomm nous AD flsssmm
OPERA ET DIES„ ·

De cannino Hesiodeo.. quod Opera et Dies inscribitur, quam varia 3
ac diversa sint doctissimorum virorum iudicia neminem rugit medio-
criter modo in hoc litterarum genere versatum. Sunt enim, qui formam
eius et compositionem, si minus laudibus extollant, at certe satis pro·
habilem csse contendant, in qua licet passim iuncturam paullo asperio-
rem transitumque ab alia parte ad aliam abruptiorem esse fateantur,
tamen non adeo mirum hoc videri posse autumant iu carmine tam
vetusto eaque aetate nato, quae quid poeticae artis leges poscerent non-
dum satis calleret3 boni autem interpretis esse, si quid ad partium
aptam compositionem deficiat, id suamet ipsum sollertia supplere,
causasque et rationes, quas poeta in opere componendo sequutus sit,
sagaciter indagare. Contra alii partes quidem aliquot maiores recte
compositas et quasi confinuo filo deductas esse concedunt, eas impri-
mis, quae de agricultura et de navigatione deque dierum faustorum et
infaustorum observatione praecipiunt, sed his alias perperam assutas
esse, nullo interno vinculo aut inter se aut cum illis maioribus cohae-
rentes, sed confusam quandam sententiarum ac praeceptorum varii
generis farraginem, quam qui congesserint aut merum arbitrium aut
fortasse externam quandam similitudinem in vocabulis adeoque in lit-
teris sequutos esse, ad eundem modum, quem in elegorum Theogni-
deorum collectione critici acutiores animadverterunt. Atque ab horum
sententia ego quoque me non abhorrere profiteor. Quanto saepius
enim carmen perlustro, quantoque accuratius defensorum illorum ac
laudatorum rationes examino, acumen quidem et sollertiam argumen-

